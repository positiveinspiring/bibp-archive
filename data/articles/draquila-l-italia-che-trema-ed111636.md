# Draquila - L'Italia Che Trema

> Source: https://www.bibliotecapleyades.net/SOCIOPOLITICA/sociopol_globalelite108.htm

da
2675monica
Agosto 22, 2012
dal Sito Web
YouTube
'Draquila - L'Italia che trema' è un documentario realizzato nel 2010 da
Sabina Guzzanti.
È stato proiettato in anteprima esclusiva la sera del 5
maggio in Piazza Duomo all'Aquila, a 13 mesi esatti dal sisma. Il 6 maggio
2010 nel talk show AnnoZero vengono mostrate in anteprima immagini tratte
dalle scene tagliate del film. È stato presentato fuori concorso al Festival
di Cannes il 13 maggio.
Il titolo è stato scelto tra le diverse proposte presentate dai lettori del
blog dell'artista.
Partendo dalla catastrofe del terremoto dell'Aquila del 2009, il
documentario indaga la politica dell'emergenza e del grande evento gestita
dalla Protezione Civile, dipinta come un "parastato" in grado di
operare al
di sopra della legge.
Nel film, Sabina Guzzanti, che torna al
giornalismo d'inchiesta dopo il precedente Viva Zapatero!, non risparmia
critiche all'operato del governo italiano, in particolar modo di Silvio
Berlusconi e Guido Bertolaso, denunciando anche l'invisibilità e
l'inefficienza dell'opposizione.
Il Ministero per i Beni e le Attività Culturali Sandro Bondi ha rifiutato
l'invito al Festival di Cannes con,
«rincrescimento e sconcerto» poiché «la
partecipazione di una pellicola di propaganda, Draquila» avrebbe offeso «la
verità e l'intero popolo italiano».
Del declino dell'invito si sono
occupate anche la stampa francese e britannica.
La Guzzanti ha
dichiarato che,
«il ministro Bondi, a dire il vero, non era stato neanche
invitato» e di «aver letto che lui non ha visto neppure il film e se lo è
fatto solo raccontare. E questo mi fa provare ancora di più una
profondissima vergogna della figura terribile che il nostro Paese fa
all'estero grazie a questo nostro governo».
Inoltre ha ironicamente reso
grazie al governo italiano per la pubblicizzazione involontaria al
documentario:
«Mi sono detta, se sono intelligenti fanno finta di niente. Invece ci hanno fatto pubblicità gratuita. Abbiamo pensato anche di mandare
a Bondi una cassa di champagne.
Una cosa davvero strana questo loro
comportamento perché tutto gli si può dire, ma sono sicuramente competenti
in quanto a comunicazione».
Guzzanti, il suo Draquila fa tremare la Croisette
13 maggio 2010
dal Sito Web
IlCannocchiale
Prima assoluta per la Guzzanti al festival del cinema.
Sul film tutti daccordo:
Unopera necessaria.
E ora lattrice-regista pensa a un documentario
sulla crisi della sinistra.
Eccola Sabina, insensibile alla scaramanzia, in abito ciclamino, che si
presta, lei così pudica, al calvario dei photo-call, delle interviste
ripetute, delle domande serie e di quelle oziose in odore di provocazione:
E' vero che è arrivata al Festival con una
corte di 50 persone?
Come sarà la sua Cannes?.
E lei, paziente sostiene che No, non è vero
anche se al secondo quesito contrappone una smorfia più eloquente delle
parole. Draquila ha fatto tremare la Croisette.
Giornalisti coreani e irlandesi, svizzeri e francesi (con la sola eccezione
del destrorso Le Figaro) uniti nell'applauso per un'opera necessaria.
Lo è la verità, anche se Sabina Guzzanti
alterna freddure:
Ringrazio Bondi per la complicità
involontaria nella promozione del film a durissime tirate sullo stato
dell'arte.
Racconta in una saletta stipata all'inverosimile
nel padiglione italiano di Cinecittà Luce la propria Aquila, la scelta
difficile tra oltre 700 ore di girato, la sensazione immediata che
qualcosa all'Aquila non funzionasse.
Risponde a Berlusconi, al Governo, ai
detrattori aprioristici, all'eversione e anche a se stessa, ai suoi
desideri inespressi:
Mi piacerebbe fare un film sulla crisi
della sinistra e anche uno sulla figura di Antonio Gramsci, non vi
interessa?.
Poi tra tanti temi seri e (anche) rabbiosamente
indignati, il lampo di genio che ribalta le polemiche stolide e ratifica la
differenza tra un'artista e un burocrate:
Il ministro Bondi, a dire il vero, non era
stato neanche invitato.
La incalzano, lei sta al gioco.
Stasera passerella d'onore con flash sul tappeto
rosso. Ringrazia anche se l'impressione è che non le importi granché.
Il successo è aver portato a termine l'inchiesta
perché,
Questo film, nessuno voleva produrlo.
Così Guzzanti ha riunito gli amici, la forza di
volontà, l'intuizione.
E' stata ripagata, dagli abitanti de L'Aquila:
Alla proiezione c'erano 1200 persone, è
stata l'emozione più intensa della mia vita e dagli italiani che non si
rassegnano alla narcosi.
Ieri Draquila (distribuito da Bim in 100
copie che presto diventeranno 140) ha avuto il secondo miglior incasso per
media copia, dietro soltanto alle frecce non sempre credibili del deludente
Robin Hood di Ridley Scott.
Lui rubava ai ricchi per dare ai poveri, Sabina
alla realtà per offrire risposte.
La differenza è sottile. Non sempre percepibile.
