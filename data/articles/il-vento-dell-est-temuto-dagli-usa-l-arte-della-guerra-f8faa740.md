# Il Vento dell'Est Temuto dagli USA - L'Arte Della Guerra

> Source: https://www.bibliotecapleyades.net/SOCIOPOLITICA/esp_sociopol_nwo156.htm

da Manlio Dinucci
4 Giugno 2013
del Sito Web
IlManifesto
Versione in spagnolo
Il summit «informale» tra il presidente Obama e il presidente cinese
Xi
Jinping, il 7-8 giugno in California, sarà trasmesso in mondovisione secondo
la sceneggiatura washingtoniana della calda atmosfera familiare, condita di
sorrisi e facezie.
Ma, spente le telecamere, i toni cambieranno.
Sul tappeto ci sono molte questioni scottanti. Gli
USA, al primo posto
mondiale negli investimenti diretti esteri (IDE), hanno investito oltre 55
miliardi di dollari in Cina (prima destinazione mondiale degli IDE), dove le
multinazionali statunitensi hanno sempre più delocalizzato la loro
produzione manifatturiera, gran parte della quale viene reimportata negli
USA.
In tal modo però gli Stati uniti hanno contratto
con la Cina un deficit commerciale che nel 2012 ha superato i 315 miliardi
di dollari, 20 in più rispetto al 2011.
Molto minori gli investimenti cinesi negli Stati
uniti, soprattutto a causa delle restrizioni imposte: si permette alle
società cinesi, ad esempio, di investire nel settore alimentare (un gruppo
di Shanghai ha appena acquistato il maggiore produttore USA di carne suina),
ma il settore delle telecomunicazioni resta per loro off limits.
Washington inoltre accusa la Cina di essere
penetrata con i suoi hacker nei sistemi informatici USA, rubando i dati
relativi a una ventina dei più avanzati sistemi d'arma.
L'economia cinese, salita al secondo posto
mondiale con un reddito nazionale lordo quasi la metà di quello USA, è
sempre più dinamica: non solo la sua capacità produttiva è impressionante (esporta
ogni anno un miliardo di cellulari e 20 miliardi di capi di abbigliamento),
ma investe sempre più anche in paesi d'importanza strategica per gli USA.
Dopo aver speso nelle guerre in Iraq e
Afghanistan 6 mila miliardi di dollari ed essersi con ciò pesantemente
indebitati, gli Stati uniti vedono ora la Cina economicamente sempre più
presente in questi paesi.
In Iraq, essa non solo compra circa la metà del petrolio prodotto, ma
effettua attraverso compagnie statali grossi investimenti nell'industria
petrolifera, per oltre 2 miliardi di dollari annui.
Per il trasporto di personale tecnico cinese è
stato costruito un apposito aeroporto nei pressi del confine iraniano.
La carta vincente delle compagnie cinesi è che,
a differenza della statunitense ExxonMobil e di altre compagnie occidentali,
accettano contratti per lo sfruttamento dei giacimenti a condizioni molto
più vantaggiose per lo stato iracheno, non puntando al profitto ma al fatto
di poter avere petrolio, di cui la Cina è divenuta principale importatore
mondiale.
In Afghanistan, compagnie cinesi stanno
investendo soprattutto nel settore minerario, dopo che geologi del Pentagono
hanno scoperto ricchi giacimenti di litio, cobalto, oro e altri metalli.
Sempre più in difficoltà nella competizione economica, gli
USA gettano la
spada sul piatto della bilancia.
Alla vigilia del summit, il segretario alla difesa Hagel ha «riassicurato
gli alleati asiatici di fronte alla crescita militare cinese», promettendo
che, nonostante l'austerità, gli USA schiereranno nella regione Asia/Pacifico
forze dotate delle più avanzate tecnologie militari:
...e altre.
Le navi da guerra dislocate nel Pacifico, che
oggi costituiscono la metà delle cento dispiegate (su un totale di 283),
saranno ulteriormente aumentate.
Così, sottolinea Hagel, gli Stati uniti
manterranno,
«un decisivo margine di superiorità militare».
A cui si aggrappa, per contrastare il
declino,
l'impero americano d'Occidente.
