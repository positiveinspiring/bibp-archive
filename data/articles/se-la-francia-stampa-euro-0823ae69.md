# Se La Francia Stampa Euro

> Source: https://www.bibliotecapleyades.net/SOCIOPOLITICA/sociopol_bigcrash193.htm

Leurocrazia ha concesso alla Francia (e
Spagna e Portogallo) due anni di proroga per il rientro dal deficit
entro il 3% del Pil, e ha negato lo stesso sollievo allItalia.
Enrico
Letta va da Angela Merkel a Berlino ad implorare il favore (il ministro
Schauble aveva detto no ancor pochi giorni fa). Ma Berlino ha fatto a
Parigi un favore più grande, alla chetichella: in pratica, ha permesso
alla sua Banca Centrale di stampare Euro.
Lo ha scritto l8 aprile scorso addirittura
Paul Krugman sul suo blog presso New York Times, con un titolo
più che ironico: «La Francia ha di nuovo la sua divisa» (France
Has Its Own Currency Again).
Scarne le notizie che Krugman dà. Si
limita a notare che gli interessi che la Francia paga per indebitarsi
sono crollati. Parigi non è più a corto di soldi, i mercati non sono più
preoccupati di un suo fallimento
Un giornale economico online francese, Atlantico,
poco dopo ha ipotizzato: i tassi bassi a cui la Francia si indebita
sarebbero effetto di una politica «generosa e discreta» da parte della
Banque de France (la loro Banca Centrale) di acquisto di attivi
discutibili dalle banche francesi. E spiega che se lEuropa ha una
moneta unica, non ha ununica Banca Centrale.
Sì, cè la BCE; ma le
banche centrali nazionali esistono ancora «e dispongono di una certa
autonomia per aiutare le proprie banche». Possono aiutare le loro banche
commerciali, appunto decidendo quali «attivi» accettare come garanzia,
ossia quali titoli di credito che le banche vantano, e contro le quali
sganciare i fondi liquidi.
Crediti andati a male, titoli di Stati in
difficoltà eccetera, insomma pretesi «attivi» che il mercato non tocca
nemmeno con un dito, che la Banque de France accetta come buoni dalle
sue amate banche nazionali.
La transazione avverrebbe nel cosiddetto
sistema Short Term European Paper (acronimo:
STEP): che consente a
ciascuna Banca Centrale di rifinanziare le sue banche, ma che è usato
soprattutto dalla Francia.
Parigi, con quasi 500 miliardi, rappresenta
da sola più della metà del mercato europeo STEP, ed è il secondo del
mondo dopo quello americano. Inoltre, è in forte aumento: da 300
miliardi di metà 2012, era già a 483 a fine 2012.
Ciò significa non solo che la Banque de
France ha il tacito permesso di stampare Euro secondo le necessità (insaziabili)
delle sue banche; ma che le sue banche maggiori (BNP, Société Générale,
Crédit Agricole in prima linea) sarebbero sullorlo del fallimento per
la loro eccessiva esposizione ai rischi, e tenute sotto ossigeno dalla
stampante della Banque de France mascherata sotto pagamento di «attivi»
che sono equivalenti a vecchie biciclette, abiti di seconda mano e
stoviglie usate.
A tutta prima la mezza rivelazione ha fatto
strillare di rabbia grossi giornali germanici come e Die
Welt e Deutsche
Wirtschafts Nachrichten, che hanno accusato Mari Draghi, lodiato
italiano, di lassismo complice.
«La BCE ha dato alla Francia la
possibilità di stabilizzare le proprie banche, senza che la Germania
possa far niente per opporsi (
) Sotto traccia, si gonfia in Francia una
gigantesca bolla finanziaria».
Ma dopo queste prime urla, più nulla.
Silenzio.
Evidentemente, i media sono stati avvertiti discretamente di
sorvolare. E ciò, quasi certamente, per il motivo indicato da Krugman:
la BCE non può lasciare la Francia al suo destino come una qualunque
Grecia (o Spagna), perché senza la Francia «non cè più Euro».
Berlino, che è severissima con noi, con
Hollande tace e acconsente, perché ha bisogno della «relazione speciale»
con Parigi, secondo pilastro dellEuro e della sua ideologia.
Se lipotesi è vera, inutilmente il nostro
Letta (e la sinistra italiana) sperano di trovare in Parigi lalleato e
guida dei Paesi mediterranei che dicono basta allausterità e mettono in
minoranza la Merkel: Hollande, la Merkel se lè comprato col permesso di
stampa dissimulata.
Il permesso (tedesco) a Francia, Spagna e Portogallo
di ritardare di due anni il rientro del deficit, che viene negato a noi,
è fatto proprio per spaccare il fronte.
LItalia è isolata. Divide
et impera.
Anche se Enrico Letta, mettendo alleconomia Saccomanni,
ossia il servile e strapagato funzionario di Bankitalia, non ha certo
dato lidea di voler andare allattacco. Bankitalia è nota per la sua
subalternità a Francoforte e Berlino.
Questa faccenda, più o meno soppressa,
rivela unaltra disfunzione della Babele monetaria che è lEuro (moneta
unica con banche centrali «con parziale autonomia», se la prendono), e
che 'i padroni dei nostri destini' vanno avanti a forza di pezze, trucchi
nascosti, strappi inconfessati alle regole che loro stessi ci hanno
imposto, omertà e favoritismi collaterali e severità disumane - come
nella Fattoria degli Animali (Animal Farm) di
Orwell, tutti gli animali sono
uguali, ma alcuni sono più uguali degli altri.
Ché poi, chissà che non ci convenga tacere.
Dopotutto, ad ogni asta dei nostri Btp, i tassi dinteresse si
abbassano, fra gli applausi dei media:
«I tassi tornati ai minimi del
2010! I mercati ci ridanno fiducia!».
Oddio, i tassi sono ancora alti:
3,94, anche se in calo rispetto agli orribili 4,66 di un mese prima. Lo
spread non cala veramente.
Ma perché, di grazia, «i mercati» ci danno
fiducia?
Non abbiamo fatto le riforme, né tagliato lenorme spesa
pubblica parassitaria, né snellito la burocrazia, né reso rapidi e
produttivi i magistrati, né reso competitivo il lavoro, né alleviato o
almeno semplificato la tassazione sulle imprese; le nostre ditte
produttrici sono strangolate dallo Stato e dalle banche, il credito è
azzerato, non circola denaro: viviamo il blocco di liquidità tragico che
perpetuò la crisi del 1929 fino al 39.
-
Perché i mercati ci darebbero
fiducia, quando noi italiani di fiducia non ne abbiamo nemmeno un po, e
chi ha soldi ne ha mandati 200 miliardi in Svizzera, per paura del
prelievo forzoso alla cipriota?
-
Chi è, insomma, che compra i nostri
titoli?
-
E a retribuzione calante per giunta?
Certo, si dice, il mondo è inondato di
liquidità
dalla Federal Reserve e dalla Bank of Japan che hanno
intrapreso il più oltraggioso e svergognato quantitative easing;
dei colossali fiumi di dollari e yen devono per forza andare in titoli
pubblici del mondo; qualche rivolo si «investe» in Italia, dove ottiene
ancora quasi il 4% sicuro.
Sarà...
-
Ma magari cè un aiutino anche
ai nostri titoli pubblici da parte della BCE, o di Bankitalia col
permesso occulto della BCE?
-
Come la Francia, ma pochino pochino?
-
Con la
Germania che fa finta di niente, almeno fino alle elezioni di settembre,
perché deve tener nascosto ai suoi cittadini lenormità del problema e
la disonestà dei mezzucci usati per rappezzarlo?
Chissà...
Facciamo solo notare questo
paradosso: cè una enorme liquidità globale, e le banche
strapiene di titoli pubblici; e alle nostre imprese non arriva
un Euro. Non pagano i fornitori perché non vengono pagate a loro volta;
tutto si paralizza perché manca denaro liquido e il credito è
prosciugato, ma altrove scorrono Mississippi di liquidità.
Uno studio della KPMG calcola che le banche
della zona Euro detengono ormai 1670 miliardi di Euro di titoli del
debito sovrano (chiamiamolo sovrano) degli Stati europei; un enorme
montante sottratto alleconomia produttiva.
Le banche fanno credito
illimitato (non coi soldi loro) ai governi, sotto lombrello protettore
e complice della BCE, lucrando en passant notevoli interessi
senza rischio, e contemporaneamente negano credito a famiglie e imprese.
Secondo
KPMG negli ultimi 4 anni le banche hanno ridotto di 365 miliardi
di Euro le loro aperture di credito alle imprese: -7,5%. Sono le
colpevoli reali e primarie della recessione diventata depressione, dei
disoccupati che crescono e dei suicidi di imprenditori.
Per contro, secondo KPMG, i crediti dubbi
delle banche europee ammonterebbero a 1500 miliardi (di cui 600 per le
sole banche britanniche, spagnole e irlandesi). Anziché ripulire i loro
bilanci vendendo i loro portafogli, esse da anni preferiscono nascondere
il problema prorogando i loro prestiti più o meno inesigibili.
Gli Stati
avrebbero dovuto, fin dallinizio della crisi, intervenire imponendo ad
azionisti e creditori di accollarsi la loro parte di perdite; non
lhanno fatto - come opporsi alla
lobby bancaria? - fino al giorno in
cui lhanno fatto per banche e correntisti di Cipro.
Allora, non si ebbe
il coraggio di assumere le conseguenze sistemiche che ciò avrebbe
comportato, con la conseguente rivoluzione del sistema bancario europeo,
la scomparsa dei vecchi azionisti e dei banchieri nella latrina della
storia, e la ristrutturazione (default parziale) dei debiti sovrani.
I poteri forti e i loro caudatari
governativi non hanno voluto. Da allora, si sono susseguiti «salvataggi»
di banche che avevano in comune il rimandarne la necessità.
Si sono
chiusi gli occhi davanti alla crisi finanziaria per non vedere di essa
che una giustificazione di più allideologia ultra-liberista,
«anzi
profittando delloccasione per accelerare brutalmente lapplicazione del
programma».
Fançois Leclerc
Ed oggi siamo a questo: che invece di
mettere in discussione la strategia seguita e fallimentare (austerità
per chi «ha vissuto al disopra dei propri mezzi») si suggerisce solo di
ammorbidirne lapplicazione.
La Commissione ha concesso alla Spagna di
ritardare il rientro del deficit, stavolta di due anni; poi lha
concesso al Portogallo, poi alla Francia. Lallungamento del calendario
è diventato regola?
Ma no, si decide caso per caso - per salvare la
faccia - e quindi si dice no a Roma, che conta come il due di picche ed
ha ministri tanto tanto europeisti, la Bonino che vuole accelerare gli
Stati Uniti dEuropa: a noi, si può fare di tutto, e continuiamo a
scodinzolare. (Emma
Bonino: Stati Uniti dEuropa o non cè via duscita)
Del resto, gli alleviamenti concessi agli
altri non solo non risolvono nulla.
Sono accompagnati ogni volta da
ingiunzioni di nuovi rigori di bilancio, che aggravano la recessione e
creano di conseguenza (tramite diminuzione del gettito fiscale) le
condizioni di un ulteriore, futuro allungamento della data del fatale
rientro del deficit sotto il 3%: cifra peraltro del tutto arbitraria.
«Rigore di bilancio e controllo delle spese
non spariranno dal vocabolario del partito socialista», ha annunciato
Antonio José Seguro, il segretario del PS portoghese, che spera di
tornare al potere e chiede, contemporaneamente, una rinegoziazione del
costosissimo piano di salvataggio del Portogallo.
Le stesse cose più o
meno dicono i governanti spettrali a Madrid, a Parigi e il nostro Enrico
Letta.
«Crescita» accompagnata a «rigore», come sempre. Senza spiegare
come fare. Senza mai mettere in discussione i paradigmi adottati una
volta per tutte, il pensiero unico eurocratico-globalista.
Fino al crack
sociale e politico?
