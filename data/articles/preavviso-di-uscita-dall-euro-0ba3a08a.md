# Preavviso di Uscita Dall'Euro

> Source: https://www.bibliotecapleyades.net/Sociopolitica/sociopol_globalbanking223.htm

di Marco Della Luna 07 Magio 2012
dal Sito Web MarcoDellaLuna
Il FMI ha ultimamente pubblicato numeri che danno la certezza matematica che lItalia non può essere risanata e portata nei parametri dellEurosistema:
è vero che dal 2008 al 2017 sarà leader nellavanzo primario, ma questo conta ben poco rispetto al fatto che il suo pil, in quel periodo, calerà dell1,7%, mentre quello USA aumenterà del 20,3, quello francese del 10, quello tedesco dell8,8, quello cinese del 116. Il rapporto debito/pil italiano peggiora del 13,2%.
Ciò basta a porre lItalia fuori del circolo dei paesi del Primo Mondo (già nella precedente fase di crescita era rimasta indietro di molti punti dallEurozona e dallAmerica) e ad escludere che possa rispettare il Fiscal Compact (riduzione del 20% allanno della quota di debito pubblico eccedente il 60% del pil).
Quindi, a breve termine, lItalia sarà o fuori dallEuro, oppure governata direttamente dai finanzieri del Meccanismo Europeo di Stabilità, cioè di Berlino, con costi, reazioni sociali, controreazioni repressive, potenzialmente estremi. Anche in Spagna e Grecia le ricette europee (cioè quelle dettate dalla Germania a tutela del suo c.d. modello economico renano), stanno portando leconomia al disastro. E continuano a venire imposte. Le richieste di tasse e sacrifici da parte di un governo sono legittime se il governo dimostra che sono necessarie e idonee a un programma realistico e utile al paese.
Quelle del governo Monti non sono necessarie, perché il governo dovrebbe prima tagliare spese pubbliche parassitarie e gonfiate, e non lo fa; non sono idonee, perché, conti alla mano, non risolvono la crisi ma paiono aggravarla con lavvitamento fiscale; inoltre non rientrano in un programma di interesse nazionale, anzi non si capisce nemmeno che fine stia perseguendo il governo, date le grandezze sopra riportate. I tagli previsti alla spesa pubblica indebita per beni e servizi sono di 4,2 miliardi su un totale di 147, quindi è chiaro che non si liberano risorse per investimenti produttivi né per alleggerimenti fiscali, ma rimane intatto il sistema di produzione di consenso e profitto partitico e mafioso mediante scialo e appalti gonfiati. Item per le opere pubbliche, sistematicamente gonfiate.
E per la spesa per un personale elefantiaco e poco efficiente. Tagliare la spesa pubblica parassitaria significherebbe peraltro eliminare quel sistema e i suoi titolari, e ciò è impossibile per un governo che dipenda dai partiti. Dato quanto sopra, ciò a cui sta lavorando il governo e chi lo appoggia, con tanti tagli e tante tasse, non è, non può essere, un piano di risanamento e rilancio del paese, che essi sanno benissimo essere irrealizzabile; dunque è un piano con un fine diverso. Probabilmente è un piano di liquidazione del paese (ossia di raccolta e distribuzione tra potentati esterni ed esterni dei valori in esso presenti:
risparmio, proprietà private e pubbliche) e al contempo di sua collocazione, in posizione subalterna, entro una nuova architettura europea di poteri reali e formali, con un ampio haircut dei diritti e delle garanzie civili, politici, fiscali, sindacali; e con forte compressione fiscale e bancaria delle piccole imprese italiana, onde far posto nel mercato italiano ad imprese straniere.
Remunerando lappoggio parlamentare dei partiti politici con la conservazione dei loro privilegi e feudi, si tiene insieme il paese per il tempo necessario a liquidare i suoi assets e a completare il lavoro di ingegneria sociale.
Poi, quando il paese salta, lo si fa cadere in una gabbia appositamente predisposta. Questo mi pare lo scenario più verosimile, anche se spero di sbagliarmi. Come previsto da Paul Krugman già nel 1991, continua la meridionalizzazione (desertificazione industriale) della periferia europea, ossia continua il processo di concentrazione dei capitali e delle competenze nelle aree, perlopiù tedesche, dove il capitale e le competenze rendono di più, e dove realizzano surplus commerciali che consentono, da un lato, di aumentare il gap di efficienza sistemica, con un continuo calo del costo comparato del lavoro tra Germania e PIIGS (feedback positivo, anziché correttivo, del mercato); e dallaltro lato di fare shopping di assets nei paesi periferici - shopping ulteriormente favorito, se questi paesi svalutano uscendo dalleuro.
Monti e molti altri lavorano a questo processo di riforma del sistema-europa, processo infrastrutturale rispetto a quello sovrastrutturale della riforma giuridica che dissolve gli stati nazionali. Per tali ragioni, è strutturalmente prevedibile che leurosistema si rompa a breve, e a quel punto è interesse dei PIIGS sciogliersi anche dal Mercato Unico, al fine di poter adottare misure protettive contro il take-over dei capitali tedeschi e altre forme di imperialismo e colonizzazione depredante. In tale scenario, è ovvio che i cittadini ritengano che le tasse siano non solo eccessive, ma anche contrarie agli interessi della nazione, perché esse vanno a sostenere unoperazione di quel tipo.
Se uscire dallEurosistema è inevitabile, tanto vale uscire al più presto, prima che il processo di demolizione delleconomia nazionale produca ulteriori danni, e con ancora qualche soldo in tasca. Se ci lasciamo portar via le ultime risorse, dopo saremo in balia del capitale dominante sostanzialmente tedesco, mentre anticipando i tempi potremmo ripartire i danni con i paesi amici.
Il popolo e le imprese hanno quindi interesse ad attivarsi per sventare il disegno di liquidazione del paese, rovesciando il tavolo. E a ricordare alla Germania che il Nazismo e la II GM sono conseguenza dellausterità imposta ad essa stessa per il pagamento dei suoi debiti. In termini di senso comune, Monti può essere considerato un nemico dellItalia perché fa interessi stranieri contro quelli italiani. Però a livello più profondo egli, come pure Napolitano, sta semplicemente assecondando un processo oggettivo, impersonale, probabilmente inevitabile. Hollande potrebbe allearsi con Berlino concordando di appoggiare la politica economica che Berlino sta imponendo agli altri nel proprio interesse, in cambio di una partecipazione al bottino di surplus e di shopping estero che Berlino sta realizzando e realizzerà.
Ossia può accordarsi per spartirsi lEuropa con la Germania, inserendo il nord-est della Francia nella grande area industriale centro-europea che assorbe i distretti industriali periferici. In ogni caso, conviene prepararsi a un cambiamento valutario, quindi alla probabilità che i depositi bancari e gli altri crediti denominati in Euro siano convertiti in Lire o altra valuta, con una forte svalutazione rispetto allEuro e con una perdita di potere dacquisto.
Contromisure preventive, oltre allemigrazione, sono,
spostare i depositi in un idoneo paese estero (Svizzera, per esempio) convertire i depositi da Euro a valute forti, con scarso debito pubblico investire in valori sganciati dalla valuta italiana
spostare i depositi in un idoneo paese estero (Svizzera, per esempio)
convertire i depositi da Euro a valute forti, con scarso debito pubblico
investire in valori sganciati dalla valuta italiana
Torna a The Global Banking System
